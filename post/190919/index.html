<!DOCTYPE html>
<html lang="zh-cn">
  <head>
    <meta charset="utf-8">
    <meta name="viewport" content="width=device-width, initial-scale=1">
    
    <title>190919 - CielRouge</title>
    <meta property="og:title" content="190919 - CielRouge">
    
    <meta name="twitter:card" content="summary">

    
      
    

    
      
      <meta property="description" content="且今九牧士人，自專言能見文章戶牖者，其數與麻竹相多。聽其語，其自重皆不啻掘驪龍珠。雖苟有曉寤者，其論甚寡。不勝眾者亦皆斂手無語，勝眾者果自謂天下之文章歸我，遂輕傲聖人道，使周南召南風骨折入於折揚皇荂中，言偃卜子夏文學陷入於淫靡放蕩中。比肩握管，動盈數千百人，數千百人下筆動數千萬言，不知其為謬誤，日日以縱，自然殘藤命易甚桑葉，波浪頹遝，未見其止。如此則綺文妄言輩，誰非書剡紙者耶。 &amp;hellip;">
      <meta property="og:description" content="且今九牧士人，自專言能見文章戶牖者，其數與麻竹相多。聽其語，其自重皆不啻掘驪龍珠。雖苟有曉寤者，其論甚寡。不勝眾者亦皆斂手無語，勝眾者果自謂天下之文章歸我，遂輕傲聖人道，使周南召南風骨折入於折揚皇荂中，言偃卜子夏文學陷入於淫靡放蕩中。比肩握管，動盈數千百人，數千百人下筆動數千萬言，不知其為謬誤，日日以縱，自然殘藤命易甚桑葉，波浪頹遝，未見其止。如此則綺文妄言輩，誰非書剡紙者耶。 &amp;hellip;">
      
    

    
    

    

    
    

    <link rel="stylesheet" href="/css/style.css" />
    <link rel="stylesheet" href="/css/fonts.css" />
    <script src="https://use.typekit.net/fya1swr.js"></script>
<script>
try {
    Typekit.load({async: true});
  } catch (e) {
  }
</script>
    <script type="text/javascript"
        async
        src="https://cdn.bootcss.com/mathjax/2.7.3/MathJax.js?config=TeX-AMS-MML_HTMLorMML">
MathJax.Hub.Config({
  tex2jax: {
    inlineMath: [['$','$'], ['\\(','\\)']],
    displayMath: [['$$','$$'], ['\[','\]']],
    processEscapes: true,
    processEnvironments: true,
    skipTags: ['script', 'noscript', 'style', 'textarea', 'pre'],
    TeX: { equationNumbers: { autoNumber: "AMS" },
         extensions: ["AMSmath.js", "AMSsymbols.js"] }
  }
});

MathJax.Hub.Queue(function() {
    
    
    
    var all = MathJax.Hub.getAllJax(), i;
    for(i = 0; i < all.length; i += 1) {
        all[i].SourceElement().parentNode.className += ' has-jax';
    }
});
</script>

<style>
code.has-jax {
    font: inherit;
    font-size: 100%;
    background: inherit;
    border: inherit;
    color: #515151;
}
</style>
  </head>

  
  <body class="post">
    <header class="masthead">
      <h1><a href="/">CielRouge</a></h1>

<p class="tagline">minimal complete | anastomosis</p>

      <nav class="menu">
  <input id="menu-check" type="checkbox" />
  <label id="menu-label" for="menu-check" class="unselectable">
    <span class="icon close-icon">✕</span>
    <span class="icon open-icon">☰</span>
    <span class="text">Menu</span>
  </label>
  <ul>
  
  
  <li><a href="/">Home</a></li>
  
  <li><a href="/tags/">Tags</a></li>
  
  
  </ul>
</nav>

    </header>

    <article class="main">
      <header class="title">
      
<h1>190919</h1>

<h3>
  2019-09-19</h3>
<hr>


      </header>


<blockquote>
<p>且今九牧士人，自專言能見文章戶牖者，其數與麻竹相多。聽其語，其自重皆不啻掘驪龍珠。雖苟有曉寤者，其論甚寡。不勝眾者亦皆斂手無語，勝眾者果自謂天下之文章歸我，遂輕傲聖人道，使周南召南風骨折入於折揚皇荂中，言偃卜子夏文學陷入於淫靡放蕩中。比肩握管，動盈數千百人，數千百人下筆動數千萬言，不知其為謬誤，日日以縱，自然殘藤命易甚桑葉，波浪頹遝，未見其止。如此則綺文妄言輩，誰非書剡紙者耶。</p>
</blockquote>

<p><br></p>

<blockquote>
<p>公命削凸堙凹，廓恢閭巷，修通衢，種嘉樹，南北繩直。拔瀦浸者升高明，湖澤瘴癘，勿藥有愈。郡城舊制，陋屋駢聯，自十二戟南直，土地隘塞，若人胸次不開。將佐序宇，次第甚牢落，州佐掾署亦牢落。公正立戟間，指吏徒拆去陋屋，南抵城墉下，南面北向立射侯軍容佐，西翼東向立牙門料將院，東翼西向立州佐六掾院。長廊聯軒，萬門呀呀。中央廣除得以講校戎律，班布等列，霜戟洞啟，公堂耽耽。每至朔望日，軍吏畢謁，威容大修，有以見堂堂儀觀，不可觸犯也。然後知皇唐諸侯王之為貴耶。</p>
</blockquote>

<p><br></p>

<blockquote>
<p>共終也，嶷然雲橫，爍以星鋪。禮行於九賓，並坐於千夫。不設窗戶，且防於壅閼；不加剞劂，且陋夫華皖。成之匪日，所謂悅使。若軍中凱樂，群下胥宴，六俎鹹在，三懸既張，清醑引淮，芳饌羅嶽。自上而王侯公伯，迨下而早隸庖翟，進則酣而不荒，退則服之無斁。及四賢講德，七子會文，拂羽扇而納涼，揮素琴而待月。封水得江湖之性，卷簾見天地之心，寂寂無嘩，綽綽有裕。相與先評所職，次徵他詞，驟揚厥懿，徐攻其短。</p>
</blockquote>

<p><br></p>

<blockquote>
<p>乍駢首於青案，或周身於縹帙。得隨時之舒卷，合君子之行藏。劉向校書之時，偏薰蘭氣；楊雄草《元》之所，獨染芸香。能藏飛鶴之書，更掩回鸞之篆。遭秦則玉質斯焚，入漢則石渠可踐。彼所恃而有待，假經籍為蘧廬。《書軸賦》</p>
</blockquote>

<p><br></p>

<blockquote>
<p>律中乃節而信，清引而越以長。斯道之行，如磬之聲，合於制度，發以清英。曾見訪於萇宏，反受嗤於荷蕢。彼往而不返，欲潔其身；如樂之無節，則可奪倫。動應而溥暢，虛中而獨善。使石聲無定，則我心可轉。《子擊磬賦》</p>
</blockquote>

<p><br></p>

<blockquote>
<p>若金堤始開，橫秋水之漫漫；如青天欲倚，散陽彩之煌煌。臨敵高揮而血流千里，複讎虛擊而疾不崇朝。《金劍出匣賦》</p>
</blockquote>

<p><br></p>

<blockquote>
<p>夫以天覆高兮地載卑，道幽元兮不可窺。信通塞之暫昧，乃榮枯之一指。《撲滿賦》</p>
</blockquote>

<p></br></p>

<blockquote>
<p>泛泛者萍，乘流匪寧。殊源比影，異沼均形。夫物之芸芸，糾纏誰分。茨處牆兮，或不才而見棄；蘭生幽也，終以香而自焚。象虛舟而不係，或倏往而忽來。類至人之無心，更出生而入死。植匪深根，長無固蒂。將舍之而不芟翦，豈見用而能種藝。《浮萍賦》</p>
</blockquote>


  <footer>
  
  

  
  </footer>
  </article>
  
  </body>
</html>

